# Selvvalgt fordybelse

Målene med valgfaget selvvalgt fordybelsesområde er at give den studerende mulighed for
at vælge og arbejde selvstændigt med et fordybelsesområde indenfor området IT
Sikkerhed, samt at den studerende får mulighed for at selvstændigt træne projekt opstilling
og udførelse.
Den studerende opstiller selv læringsmål ud fra et valgt emne og inddelt i de 3
taksonomiske niveauer: Viden, Færdigheder og Kompetencer.
Det valgte fordybelsesområde skal være indenfor rammerne i uddannelsens mål for
læringsudbytte, som beskrevet i den nationale studieordning.
Den studerende sparrer med underviser under hele projektforløbet, ved deltagelse i
vejledningsmøder.
Projektet skal udarbejdes individuelt

Fagelementet Rapport og projekt har et omfang på 5 ECTS-point.

## Prøveform

Prøven er individuel og består af en [skriftlig aflevering, i form af en offentlig tilgængelig
webside (f.eks Gitlab pages)](https://noahrosenkjaer.github.io/Valgfag/), samt en videopræsentation af projektets udbytte.
Videopræsentationen behøver ikke være offentlig tilgængelig, men skal være tilgængelig
for bedømmere i hele bedømmelsesperioden.

Den skriftlige aflevering skal som minimum indeholde:

- Præsentation af websidens struktur.
- Beskrivelse af det valgte emne samt begrundelse af valget.
- Dokumentation for projektet:
    - Projektets milepæle eller projektplan.
    - Beskrivelse af og begrundelse for, den anvendte læringsproces.
    - Udarbejdede eksempler (f.eks. Infrastrukturopsætninger, kode etc.).
    - Refleksioner over opnåede erfaringer fra projektet samt egen
læringsproces.
- Referencer til litteratur og kilder i APA format.


Videopræsentationen skal som minimum indeholde:

- Præsentation af projektet.
- Demonstration af projektets resultater, ved den studerendes gennemgang af
websiden.

Den skriftlige aflevering må maksimum være 10 normalsider foruden bilag. En normalside
er 2.400 tegn inkl. mellemrum og fodnoter.

Videopræsentationen må maksimum have en varighed på 10 minutter.

## Fagets læringsmål

**Viden**

Efter fuldførelse af valgfaget har den studerende viden om:

- Egen læringsproces
- Opstilling af læringsmål
- Opstilling af projektmål
- Et selvvalgt emne indenfor it-sikkerhed

**Færdigheder**

Efter fuldførelse af valgfaget kan den studerende:

- Opstille egen læringsmål.
- Opstille projektmål
- Vurdere og reflektere over opfyldelse af egne lærings- og projektmål.

**Kompetencer**

Efter fuldførelse af valgfaget kan den studerende:

- Selvstændigt tilegne sig ny viden og færdigheder inden for et it-sikkerhedsemne.
- Selvstændigt opstille realistiske lærings- og projektmål.