# System sikkerhed
Fagelementet systemsikkerhed handler om at udvælge, anvende, samt implementere praktiske tiltag
til sikring af virksomheder og organisationers udstyr og supportere dette i et it-
sikkerhedsperspektiv.

Fagelementet systemsikkerhed har et omfang på 10 ECTS-point.

## Fagets læringsmål

**Viden**

Den studerende:

- har viden om generelle governance principper og sikkerhedsprocedurer
- har viden om metode og praksis inden for væsentlige forensic processer
- kan forstå og reflektere over relevante it-trusler
- har kendskab til teorier, metode og praksis inden for sikkerhedsprincipper til systemsikkerhed
- kan forstå og reflektere over sikkerhedsprincipper til systemsikkerhed, herunder overvejelser om adgangskontrol
- Har viden om teorier, metode og praksis i forhold til sikkerhedsadministration i DBMS.

**Færdigheder**

Den studerende:

- kan anvende metoder og redskaber til at implementere systematisk logning og monitering af enheder. Følge et benchmark til at sikre opsætning af enhederne, analysere logs for hændelser samt udnytte modforanstaltninger til sikring af systemer
- kan analysere logs for incidents og følge et revisionsspor
- kan anvende metoder og redskaber til at identificere forskellige typer af endpoint-trusler og kan vælge relevante løsningsmodeller at fjerne eller afbøde trusler mod systemer samt genoprette systemer efter en hændelse.
- formidle praksisnære praksisnæreproblemstillinger og løsningsmuligheder til samarbejdspartnere og brugere.

**Kompetencer**

Den studerende:

- kan håndtere komplekse og udviklingsorienterede situationer i forhold til at håndtere enheder på command line-niveau
- kan selvstændigt indgå i fagligt og tværfagligt samarbejde og påtage sig ansvar inden for rammerne af en professionel etik i forhold til udvælgelse, anvendelse og implementering af praktiske mekanismer til at forhindre, detektere og reagere over for specifikke it-sikkerhedsmæssige hændelser
- kan håndtere værktøjer til at identificere og fjerne/afbøde forskellige typer af endpoint trusler
- kan identificere egne læringsbehov og udvikle egen viden, færdigheder og kompetencer i relation til systemsikkerhed