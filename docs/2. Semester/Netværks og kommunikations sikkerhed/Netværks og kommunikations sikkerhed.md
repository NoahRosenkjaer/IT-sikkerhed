# Netværks og kommunikations sikkerhed

Fagelementet omhandler netværkssikkerhedstrusler samt problemstillinger omkring implementering
og konfiguration af udstyr til samme. Fagelementet omhandler forskelligt sikkerhedsudstyr til
monitorering. Derudover vurdering af sikkerheden i et netværk, udarbejdelse af plan til at lukke
eventuelle sårbarheder i netværket samt gennemgang af forskellige VPN teknologier.

Fagelementet Netværks- og kommunikationssikkerhed har et omfang på 10 ECTS-point.

## Fagets læringsmål

**Viden**

Den studerende:

- har udviklingsbaseret viden om netværkstrusler, bl.a. i trådløse netværk, og TCP/IP
- kan forstå og reflektere over brug af adressering i de forskellige lag
- har udviklingsbaseret viden om sikkerhed i de mest anvendte protokoller – herunder VPN - samt relevante enheder
- kan forstå og reflektere over teorier, metoder og praksis for sniffing samt netværk management, herunder overvågning og logning

**Færdigheder**

Den studerende:

- kan anvende metoder og redskaber til overvågning af netværkstrafik og netværkskomponenter
- kan anvende metoder og redskaber til at identificere sårbarheder, teste for angreb rettet mod de mest anvendte protokoller samt reagere på trusler samt sikre mindre netværk
- kan formidle netværks- og kommunikationssikkerheds faglige problemstillinger samt løsningsmodeller til fagfæller og samarbejdspartnere

**Kompetencer**

Den studerende:

- kan håndtere komplekse og udviklingsorienterede situationer i forhold til at opsætte, konfigurere, monitorere og administrere netværkssikkerhedskomponenter
- håndtere komplekse og udviklingsorienterede situationer i forhold til at anvende krypteringstiltag til sikring af netværkskommunikation
- selvstændigt indgå i fagligt og tværfagligt samarbejde og påtage sig ansvar inden for rammerne af en professionel etik i forhold til at designe, konstruere, implementere samt teste et sikkert netværk
- identificere egne læringsbehov og udvikle egen viden, færdigheder og kompetencer i relation til netværks- og kommunikationssikkerhed